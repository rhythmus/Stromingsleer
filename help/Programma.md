## Programma’s

De platte-tekstbestanden van het project (`.txt` en `.md`) kunnen in om het even welke platte-tekst editor geopend en bewerkt worden. Op een Windows machine wordt Notepad meegeleverd. Notepad is echter een bijzonder beperkte editor. Er zijn betere alternatieven.

### Bewerken op Github

Via de interface van Github, kunt ge alle bestanden in de [repository van het project](https://github.com/rhythmus/Stromingsleer) doorbladeren, zowel de meest recente versie ervan, als vorige versies.

De meest recente versie van bestand `E.1-E.40.md` staat bijvoorbeeld op [https://github.com/rhythmus/Stromingsleer/blob/master/E.1-E.40.md](https://github.com/rhythmus/Stromingsleer/blob/master/E.1-E.40.md). Ge kunt van dit bestand alle bewerkingen per “commit” in detail inspecteren. Bijvoorbeeld: [https://github.com/rhythmus/Stromingsleer/commit/801ada8a1e9cfb4f963f044ea30502bae00b22df](https://github.com/rhythmus/Stromingsleer/commit/801ada8a1e9cfb4f963f044ea30502bae00b22df)

Github geeft ook de mogelijkheid om bestanden rechtstreeks online in de interface van Github te bewerken. Voorwaarde is uiteraard dat ge een Github-account hebt en daarmee aanmeldt. **Ik stel voor dat ge inderdaad een Github-account aanmaakt, zodat ik u als medewerker aan het project kan toevoegen.** Zodra dat gebeurd is, kunt ge online, via Github uw files bewerken (en zullen alle wijzigingen ook meteen geversioneerd worden. Als ge aangemeld zijt, kunt ge bijvoorbeeld bovenvermeld bestand editeren op [https://github.com/rhythmus/Stromingsleer/edit/master/E.1-E.40.md](https://github.com/rhythmus/Stromingsleer/edit/master/E.1-E.40.md)


### Online bewerken met Stackedit.io

We zullen het tekstmateriaal opmaken (markup) in Markdown-syntax. Platte-tekstbestanden ge-mark-upped in Markdown hebben doorgaans de bestandsextensie `.md`. Er bestaan verschillende Markdown editors, zowel online als offline.

De m.i. beste online Markdown editor is [Stackedit.io](https://stackedit.io/). Stackedit is een gratis webapp. Zodra ge op de Stackedit-website zijt, klikt ge bovenaan op “Start writing now”. De applicatie zal openen en toont u bovenaan een menu-balk. Linksboven vindt ge een icoon in de vorm `#`: klik daarop en er schuift een menu open. Kies (klik) daar “Synchronize” > “Open from Dropbox”. Klik in het dialoogvenster op “OK”. Ge zult de applicatie (Stackedit) vervolgens toegang moeten geven tot uw Dropbox: dit doet ge door in het dialoogvenster in te loggen op Dropbox. Zodra dat gebeurd is, krijgt ge de inhoud van uw Dropbox te zien (de folderstructuur). Navigeer nu naar `Stromingsleer` en open een `.md`- of `.txt`-bestand naar keuze en klik op “Choose”. Stackedit zal dat bestand openen en de inhoud ervan in de webapplicatie tonen. Links kunt ge editeren, en rechts een opgemaakte versie van uw “live edits” bekijken.

Stackedit zal uw wijzigingen op regelmatige basis (elke ~5') bewaren en synchroniseren met Dropbox.

Eén van de grote voordelen van werken met Stackedit.io is de ondersteuning van LaTeX syntax voor de vergelijkingen en wiskundige notatie. De meeste andere Markdown editors hebben geen support voor wiskundige notatie.